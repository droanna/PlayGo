# PlayGo


Gra Go
System do gry w Go na zasadach japońskich.

W grze uczestniczy dwóch graczy. Gra toczy się na planszy (goban) będącej siatką 19 poziomych i 19
pionowych linii tworzących 361 przecięć. Czasami gra się także na planszach 13 na 13 lub 9 na 9.

Gracze kładą na przemian czarne i białe kamienie na przecięciu linii. Rozpoczynają czarne. Plansza jest początkowo pusta.
Celem gry jest otoczenie własnymi kamieniami obszaru większego niż obszar przeciwnika.

Kamieni raz postawionych na planszy nie można zabrać ani przesunąć, mogą natomiast zostać uduszone
przez przeciwnika, jeśli stracą wszystkie oddechy. Po zabraniu ostatniego oddechu przeciwnik zabiera z
planszy i przechowuje uduszone przez siebie kamienie (zwane jeńcami). Oddechem kamienia nazywamy
niezajęte sąsiednie przecięcie (połączone linią z kamieniem). Na przykład kamień stojący samotnie na środku
planszy ma cztery oddechy, a w rogu planszy - dwa.

Kamienie jednego koloru stojące obok siebie i połączone liniami tworzą łańcuch, który ma wspólne oddechy – można je zbić albo wszystkie razem albo żadnego.

Gracz nie może pozbawić swojej grupy kamieni ostatniego oddechu, ani położyć kamienia w punkt bez
oddechu. Wyjątkiem od reguły jest sytuacja, w której taki ruch dusi kamienie przeciwnika.

Kształt, w którym gracze mogą naprzemiennie dusić kamień przeciwnika, zwany jest ko. W celu uniknięcia
nieskończonych cykli gracz, którego kamień został uduszony w ko, nie może udusić kamienia przeciwnika
w tym ko w następnym ruchu.

O kamieniach mówimy, że są żywe, jeżeli nie mogą być zbite przez przeciwnika. O kamieniach, które nie
są żywe, mówimy, że są martwe. Puste punkty otoczone żywymi kamieniami tylko jednego gracza zwane są
punktami wewnętrznymi. Wszystkie inne puste przecięcia są nazywane punktami niczyimi. Kamienie, które
są żywe, ale stykają się z punktami niczyimi, są w seki. Punkty wewnętrzne otoczone przez żywe kamienie
nie będące w seki są zwane terytorium.

Gracz zawsze może zrezygnować z ruchu. Gdy obaj gracze bezpośrednio po sobie zrezygnują z ruchu, gra
się zatrzymuje. Następnie obaj gracze uzgadniają, które grupy kamieni są żywe, a które martwe, a takzże jakie
są terytoria.

Po uzgodnieniu, że gra się skończyła, każdy gracz usuwa ze swojego terytorium wszystkie kamienie przeciwnika
i dodaje je do swoich jeńców. Nast˛epnie jeńców ustawia się w terytorium przeciwnika, po czym
podlicza się i porównuje punkty terytorium. Gracz z większym terytorium wygrywa.
Zasada komi: rozpoczynające gre˛ czarne mają większe szanse od białych. Aby gra była uczciwa można tę różnicę wyrównać doliczając
białym dodatkowe punkty. Obecnie zwyczajowo dolicza się białym 6,5 punkta.
